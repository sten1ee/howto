## Какво е предназначението на този _дневник_ ?
Да си зададем някои важни въпроси и да се опитаме да им отговорим честно, т.е. без (само)залъгване.
Темата общо казано е 'Живот далеч от големия град', но още по-общо казано е 'Как да спрем да бягаме?'
Защото, ако в момента ни 'стяга шапката' в сегашното ни положение в града и охотно си фантазираме, как
премествайки се в 'някое живописно селце' проблемите ни ще изчезнат, то вероятно просто се залъгваме.
Да не забравяме, че чрез фантазиране всяко нормално човешко същество може да си '(само)забърка'
коктейл от апетитни невротрансмитери (най-вече допамин), които да му разведрят настроението.
И всичко щеше да е супер, ако с времето, с преупотребата на общо взето все едни и същи фантазии,
полученият в резултат коктейл не ставаше все по-слаб.

_'Fake it until you make it'_ може да важи когато fake-ваме нещо в реалния свят, т.е. има действие от
наша страна и резултат като обратна връзка от обкръжаващата ни среда. Докато _'Fake it forever,
without ever trying to make it'_ очевидно е неработещ подход, (освен ако нещо не е наред с главата Ви).

И така, стигнали сме до там, че 'градът ни задушава' и то до такава степен, че си представяме, че като
се 'махнем от тук' ще стане по-добре или че поне, 'няма как да стане по-лошо'.
Така стигаме до първия case study, наречен _'Nowhere to run'_ ...

### (imagine there's) Nowhere to run
Представете си, че живеете в град-държава, която е в положение на  студена война с всичките си съседи и
вие буквално няма къде другаде да идете. Такова нещо като 'отвъд града' просто не съществува.
Ако си падате по фантастиката, може да смените декора - град-колония в астероидния пояс, който поради
някаква си там причина физически никой не може да напусне. Задушава ви ситуацията в града, ала просто не
е опция да го напуснете. Тогава какво ви остава?
1. Да 'се гръмнете''
1. Да махнете с ръка и да си кажете 'няма какво да се прави ...'
1. Да опитате да подобрите някак положението си.
Ако бихте избрали опция 1. или 2. - то няма какво да говорим повече. Ако пък сте се спряли на 3.
то изследвайте моля внимателно ежедневието си и се опитайте да видите какво е това, което ви гнети.
Най-вероятно някакви неща ви липсват, а някакви други неща ви идват в повече. Но какви по-точно?
